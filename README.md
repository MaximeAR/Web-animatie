# Maxime Alvarez Ruiz VID1
[Eindversie]()

Op 6 mei 2020 begon dan eindelijk het derde blok van de minor Visual Interface Design. Een blok waar sommige mensen misschien wel zin in hadden, andere mensen juist niet en dan heb je mij. Ik had werkelijk waar geen idee wat ik moest verwachten. HTML, CSS en Javascript, woorden die ik kende maar waar voor mij geen beeld aan vast zat. Wat gaat dit worden, gaan de thuislessen genoeg voor mij zijn?

# De opdracht:
Kies een kunstwerk uit een archief, vertaal deze naar het web en maak hem interactief en responsive. Ik moet gaan nadenken hoe ik mijn kunstwerk wil gaan animeren met behulp van HTML, CSS en Javascript. Wat gebeurt er bijvoorbeeld als mensen met hun muis over bepaalde elementen zweven of als ze op toetsen op hun toetsenbord drukken? Hoe moet het 'statische kunstwerk' zich gedragen op verschillende schermformaten? 

Ik heb mijn kunstwerk uiteindelijk gevonden op de website: https://letterformarchive.org.
Alhoewel het natuurlijk niet helemaal de bedoeling was, heb ik dit kunstwerk enigszins met bepaalde criteria in mijn achterhoofd uitgekozen. Zo kon ik zien dat dit kunstwerk in illustrator niet al te moeilijk na te maken zou zijn, maar waarbij ik wel al super veel leuke ideeën qua animatie kon bedenken. 

# Mijn kunstwerk:
Mijn uitgekozen kunstwerk is in 1954 door Giovanni Pintori in opdracht van Olivetti gemaakt en gaat over een ouderwetse typmachine genaamd Lettera 22. De Olivetti Lettera 22 is een draagbare mechanische typemachine ontworpen door Marcello Nizzoli in 1949. De typemachine was toen der tijd erg populair in Italië en heeft nog steeds veel fans.

![Olivetti Lettera 22](/Img/Mijnkunstwerk.png)

http://oa.letterformarchive.org/item?workID=lfa_pintori_0026&LFAPics=Yes

Olivetti is een Italiaanse fabriek van computers, printers en andere kantoormachines.
Olivetti is in 1908 nabij Turijn opgericht door Camillo Olivetti als fabriek van schrijfmachines. Het bedrijf ontwikkelde zich voornamelijk onder zijn zoon Adriano Olivetti, die ook beroemd is geworden wegens het ontwikkelen van een nieuw managementsysteem. De eerste overzeese vestiging werd in 1930 geopend. 

Giovanni Pintori was een Italiaanse grafisch ontwerper die vooral bekend stond om zijn reclamewerk met Olivetti. Hij staat bekend om zijn gebruik van geometrische vormen en minimalistische stijl in zijn reclameposters. Ook mijn uitgekozen kunstwerk is eigenlijk niet meer dan een promotiemiddel met als boodschap dat eigenlijk elk huishouden en Lettera 22 moet hebben.

Naast mijn uitgekozen kunstwerk, zijn er nog een aantal andere reclameposter in opdracht voor Olivetti door Giovanni gemaakt. Om een wat completer beeld te geven van Giovanni en zijn manier van werken, heb ik ze hieronder toegevoegd. Twee van onderstaande kunstwerken zijn in het Italiaans en de ander is nogmaals in het Nederlands.

![andere kunstwerken](/Img/3kunstwerken.png)

# Mijn eigen visie op het kunstwerk:
Na deze gehele geschiedenis van zowel heet kunstwerk zelf, als de opdrachtgever en de maker te hebben uitgezocht, ben ik tot een bepaalde conclusie gekomen. Wanneer het kunstwerk op zichzelf staat en hier geen verdere uitleg bij gegeven wordt, zie je als kijker overduidelijk een huis met verschillende kamers en huishoudelijke artikelen. Echter valt de typemachine niet heel erg op. Daarnaast wist ik niet zo goed, wat voor animaties ik met de typemachine zou moeten doen en heb toen besloten het verhaal achter het kunstwerk aan te passen en mijn eigen visie hierop te geven. 

Ik zie dit kunstwerk nu met mijn animatie als een speels, kleurrijk en druk huis, waar in elke kamer wat anders gebeurt. Wat er precies gebeurt en hoe je dat kunt zien is in elke kamer anders. Het lijkt bijna wel op een puzzel waarbij je alle functies moet uitvogelen. Ik ben uiteindelijk erg blij met mijn keuze om het achtergrond verhaal van het originele kunstwerk compleet los te laten, omdat ik ander het idee heb dat je erg blijf hangen in het reclame verhaal, terwijl ik niet met dat idee in eerste instantie dit kunstwerk  gekozen had.

Ik heb er met een daadwerkelijke reden voor gekozen om mijn kunstwerk uiteindelijk niet over de gehele breedte van het computer scherm te zetten. Dit omdat ik wil dat je als kijker gelijk het gehele kuntwerk kan zien en daarbij dus ook gelijk alle animaties. Denk bijvoorbeeld aan de blaadjes die langzaam in-faden of de klok die heen en weer beweegt. Deze zouden anders allemaal verstopt zijn en pas te voorschijn komen op het moment dat er eventueel gescrolled wordt.

Het liefste had ik gezien dat het kunstwerk op de computer nog extra kamers aan de linker- en rechterkant had, om daarmee het beeld wat meer op te vullen. Helaas was dit ook één van mijn plannen die ik door tijd tekort niet heb kunenn verwezenlijken. 

# Aanpassingen en toevoegingen:
Mij leek het vanaf begin af aan al een leuk idee om de blaadjes die op het kunstwerk zijn afgebeeld, als het ware te laten wegvliegen wanneer erop geklikt wordt. Nu was er een kort moment dat ik die blaadjes echt helemaal uit het strakke rechthoek wou laten vliegen, echter heb ik met de mobiele versie in mijn achterhoofd uiteindelijk besloten dit niet te doen. Nu laat ik elk blaadje naar een eigen 'kamer' vliegen, wat mij op het volgende idee bracht. In plaats van een schrijfmachine in ieder huis maak ik ervan een plantje in ieder huis.

Aanpassingen en toevoegingen aan het originele kunstwerk:
-	Een lichtknop in het lichtgroene vlak
-	Een zwarte blak links bovenin zodat de lamp niet in het niets hangt
-	De boot wijst de andere kant op
-	Extra blaadjes toegevoegd op het zwarte vlak
- Het woord 'schrijfmachine' veranderd naar 'plantje'
- Een vraagteken toegevoegd
-	De zin Olivetti Lettera 22 vervangen voor een extra kamer in het ‘huis’
- Een klok in de extra kamer

![Mijn kunstwerk](/Img/Eigenversie.png)

Het kunstwerk kun je al het ware indelen in allerlei verschillende kamers:
- Het Rode vlak = De slaapkamer
- Het lichtgroene vlak = De gang/hal
- Het blauwe vlak = De studeerkamer
- Het zwarte vlak  = De tuin
- Het goude vlak = Deur/ramen
- Het donkergroene vlak: De woonkamer
- Het gemixte kleuren vlak = Een schilderij

# Functies:
Om het kunstwerk bij openen niet zo statisch te maken, heb ik ervoor gekozen om al een paar elementen uit het kunstwerk te laten bewegen. Hiermee weten de kijkers/gebruikers hopelijk ook gelijk dat het niet zomaar een afbeelding is maar dat je er daadwerkelijk zelf dingen mee kan doen. Dit betreft de klok en het visje, die in de CSS op oneindig staan. 

#### Keyframes:



#### Psuedo-classes:
Ik heb uiteindelijk 1 psuedo-class in mijn animatie gebruikt, namelijk de :hover. Ik heb deze allereerst gebruikt in het lichtknopje, om zo voor de gebruikers duidelijk te maken dat je hierop kan klikken. Maar ook de 'ramen' rechts bovenin het goude vlakje, hebben een fill :hover gekregen. Ik heb dit met een duidelijke reden gedaan, omdat de lijntjes van zichzelf niet heel duidelijk te zien zijn en ik ze door er een hover bij te maken zichtbaarder wou maken. 

Als laastste hebben de vis en de klok nog een hover functie gekregen. Dit eigenlijk omdat ik mijn eerste ideeën bij beide helaas niet kon realiseren en ik toch nog wat leuks wou doen met deze elementen. De vis maakt als het ware een salto in zijn kom en de klok draait een rondje.

Ik heb mij wel nog ingelezen in de volgende psuedo-classes:
- :active,
- :first-of-type,
- :last-of-type,
- :first-child en
- :nth-of-child.

Ik moet hiebrij eerlijk toegeven dat ik gewoonweg geen tijd meer had om deze psuedo-classes ook echt daadwerkelijk in mijn kunstwerk terug te laten komen. De, voor de wat gevorderde codeur, standaard css codes waren voor mij al nieuw, waardoor dit veel tijd koste.  

#### Click animaties:
-	De blaadjes
-	Het lichtknopje

Ook het klikbaar maken van een SVG met behulp van CSS en Javascript was voor mij nog geheel onbekend. Uiteindelijk heb ik zo'n 2,5 uur over mijn eerst click gedaan.

![Mijn kunstwerk invert](/Img/Invert.png)

#### De toetsenbord animaties:
Als laatste ben ik eigenlijk begonnen aan de toetsenbord clickfuncties. Na de laatste les van Danny de Vries, waarin hij naar mijn idee super goed uitlegde hoe je met bepaalde toetsenbord clicks dingen in je kunstwerk kon animeren, ging het toen ik het zelf ging proberen toch net iets minder soepel dan ik had gehoopt. Uiteindelijk denk ik dat ik er bij elkaar opgeteld wel zo’n 4 uur over heb gedaan voordat er eindelijk iets lukte. Gelukkig vind ik het persoonlijk daarna wel gemakkelijk om diezelfde code, om te zetten naar een andere animatie met een andere keycode. Wanneer ik eenmaal één juiste code heb, loopt alles gelukkig weer wat sneller.

-	De boot 
-	De cijfers 3, 6 en 9 in de klok 
-	De 3 ‘ramen’ rechts bovenin 

De boot wordt wordt geactiveerd bij het indrukken van je spatieblak (keyCode 32). Hier heb ik een toggle aan gegeven, zodat deze gemakkelijk weer terug komt op zijn plaats. Dit had bijvoorbeeld ook met een andere toets gedaan kunenn worden, echter had ik het idee dat, aangezien ik hiervoor de spatiebalk gebruik, dit wel iets heel natuurlijks is. De spatiebaalk heeft namelijk niet echt een tegenovergestelde toets.

De 3 wordt logischerwijs geactiveerd bij het indrukken van de nummer 3 (keyCode 51), de 6 bij het indrukken van de nummer 6 (keyCode 54) en de 9 bij het indrukken van de nummer 9 (keyCode 57). De nummer 12 heb ik hierbij helaas weg moeten laten omdat Danny de Vries in een college aangaf dat de code bij het indrukken van twee toetsen wel erg moeilijk wordt voor deze opdracht. Eventueel iets om mee te experimenteren bij een eventuele volgende opdracht.

Alle 3 de blokjes worden tegelijk aaangesproken. Deze gaan naar links door de ArrowLeft op je toetsenbord aan te klikken, naar boven door de ArrowUp aan te klikken en naar benden door natuurlijk de ArrowDown aan te klikken.

# Javascript:
Om mijn click animaties en mijn toetsenbord animaties ook daadwerkelijk te laten werken moest ik mij verdiepen in de Javascript. Allereerst de met de muis klikbare animaties, zijn in Javascript gemaakt met de .onclick function en de .addEventListener('click'). De eerste code heb ik gebruikt, wanneer er meer elementen moesten gaan animeren dan enkel en alleen het geklikte element, zoals bijvoorbeeld bij het omkeren van de kleuren van de gehele SVG. De tweede code heb ik bij al mijn andere klikbare animaties gebruikt, zoals de blaadjes.

Mijn toetsenbord animaties heb ik met Javascript gemaakt met behulp van de even.keyCode. Hierbij zoek je op internet de bij je uigekozen toets behorende code en geeft aan wat je SVG moet doen wanneer deze wordt aangeklikt.

# Mobiel functies:

De gehele svg wordt wanneer het scherm naar een kleiner formaat gaat ook kleiner, maar blijf hierbij wel ten alle tijden in het midden staan. 

Hoe zie ik alle animaties op mobiel terug:
Of hoe had ik dat in gedachte:


# Niet uitgevoerde ideeën:
-	De vis die echt uit zijn kom springt daar in de lucht een salto doet en weer in zijn kom belandt
-	De lamp die zachtjes heen en weer zou bewegen, alsof er bijvoorbeeld een raam open staat
-	Het gebruiken van een dubbele keyCode 
-	De cijfers 3, 6 en 9 in de klok groter laten worden wanneer er op die toetsen wordt geklikt
-	Het constant laten draaien van de wijzers van de klok
-	Het verder uitbreiden van het ‘huis’ in de desktopversie

Bovenstaande ideeën zijn helaas niet uitgevoerd in mijn kunstwerk. Dit door onder andere een combinatie van te weinig kennis en te weinig tijd om deze kennis op te doen. 

# Conclusie:
Ik ben over het algemeen tevreden over wat ik uiteindelijk neer heb kunnen zetten. Ik heb in een ruime 3 weken tijd super veel nieuwe dingen geleerd. 

Toch denk ik dat ik er met iets meer tijd veel meer uit had kunnen halen. Dat ik al mijn ideeën niet mijn mobiele versie nog bijvoorbeeld nog niet optimaal werkt, vind ik jammer. 

Ik ben mezelf echt tegen gekomen bij mijn manier van werken. Ik heb van tevoren bijvoorbeeld niet concreet opgezocht wat de basis HTML, CSS en Javascript codes zijn en wat de woorden in die code precies betekenen. Had ik dit wel gedaan, had dit mij denk ik veel tijd gescheeld. Wanneer ik een nieuwe code had toegevoegd, om daarmee een bepaalde animatie te genereren en dit op dat moment niet werkte. Wist ik niet wat er precies fout was aan de code en dus ook niet hoe ik dit moest oplossen. Daarnaast vond ik het heel lastig om specifiek te kunnen benoemen wat ik op dat moment niet snapte, om dit bijvoorbeeld op slack te vragen. Ik snapte namelijk letterlijk niet wat ik niet snapte. Dit zelfde goldt eigenlijk ook voor het zoeken op internet. Omdat ik dus niet specifiek wist waar ik precies naar opzoek was en er zo veel informatie op internet staat, zag ik soms door de bomen het bos niet meer.

Ik ben toen vooral gaan kijken naar de kunstwerken met animaties van mijn klasgenoten, om via code die wel al goed in elkaar zat, mezelf te leren hoe ik dit naar mijn eigen kunstwerk kon vertalen. Hoewel dit ook soms nog vrij lastig was, vond ik het wel heel fijn om code met daarnaast een werkend voorbeeld te zien. Voorderest bleef het steeds wat aanpassen en kijken of het werkt, weer wat aanpassen en kijken, etc.

# Eigen beoordeling:
Als je het hebt over experimenteren, was eigenlijk deze hele opdracht voor mij een experiment. Elke functie die mijn kunstwerk nu op het web heeft was voor mij nieuw. Zelf het online krijgen van mijn gemaakte SVG was een opgave op zich. 

# Bronnen:
Letterform Archive (z.d.). Olivetti Lettera 22. 
  Geraadpleegd op 7 mei 2020, van http://oa.letterformarchive.org/item?workID=lfa_pintori_0026&LFAPics=Yes
  
Wikipedia (2020, 24 april). Olivetti Lettera 22. 
  Geraadpleegd op 24 mei 2020, van https://en.wikipedia.org/wiki/Olivetti_Lettera_22
  
Wikipedia (2019, 7 september). Giovanni Pintori. 
  Geraadpleegd op 24 mei 2020, van https://en.wikipedia.org/wiki/Giovanni_Pintori
  
Wikipedia (2019, 1 december). Olivetti. 
  Geraadpleegd op 24 mei 2020, van https://nl.wikipedia.org/wiki/Olivetti
