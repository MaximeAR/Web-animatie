# Maxime Alvarez Ruiz VID1
[Demo van de eindversie]()

Op 6 mei 2020 begon dan eindelijk het derde blok van de minor Visual Interface Design. Een blok waar sommige mensen misschien wel zin in hadden, andere mensen juist niet en dan heb je mij. Ik had werkelijk waar geen idee wat ik moest verwachten. HTML, CSS en Javascript, woorden die ik kende maar waar voor mij geen beeld aan vast zat. Wat gaat dit worden, gaan de thuislessen genoeg voor mij zijn?

# De opdracht:
Kies een kunstwerk uit een archief, vertaal deze naar het web en maak hem interactief en responsive. Ik moet gaan nadenken hoe ik mijn kunstwerk wil gaan animeren met behulp van HTML, CSS en Javascript. Wat gebeurt er bijvoorbeeld als mensen met hun muis over bepaalde elementen zweven of als ze op toetsen op hun toetsenbord drukken? Hoe moet het 'statische kunstwerk' zich gedragen op verschillende schermformaten? 

Ik heb mijn kunstwerk uiteindelijk gevonden op de website: https://letterformarchive.org.
Alhoewel het natuurlijk niet helemaal de bedoeling was, heb ik dit kunstwerk enigszins met bepaalde criteria in mijn achterhoofd uitgekozen. Zo kon ik zien dat dit kunstwerk in illustrator niet al te moeilijk na te maken zou zijn, maar waarbij ik wel al super veel leuke ideeën qua animatie kon bedenken. 


## Mijn kunstwerk:
Mijn uitgekozen kunstwerk is in 1954 door Giovanni Pintori in opdracht van Olivetti gemaakt en gaat over een ouderwetse typmachine genaamd Lettera 22. De Olivetti Lettera 22 is een draagbare mechanische typemachine ontworpen door Marcello Nizzoli in 1949. De typemachine was toen der tijd erg populair in Italië en heeft nog steeds veel fans.

![Olivetti Lettera 22](/Img/Mijnkunstwerk.png)

http://oa.letterformarchive.org/item?workID=lfa_pintori_0026&LFAPics=Yes

Olivetti is een Italiaanse fabriek van computers, printers en andere kantoormachines.
Olivetti is in 1908 nabij Turijn opgericht door Camillo Olivetti als fabriek van schrijfmachines. Het bedrijf ontwikkelde zich voornamelijk onder zijn zoon Adriano Olivetti, die ook beroemd is geworden wegens het ontwikkelen van een nieuw managementsysteem. De eerste overzeese vestiging werd in 1930 geopend. 

Giovanni Pintori was een Italiaanse grafisch ontwerper die vooral bekend stond om zijn reclamewerk met Olivetti. Hij staat bekend om zijn gebruik van geometrische vormen en minimalistische stijl in zijn reclameposters. Ook mijn uitgekozen kunstwerk is eigenlijk niet meer dan een promotiemiddel met als boodschap dat eigenlijk elk huishouden en Lettera 22 moet hebben.

Naast mijn uitgekozen kunstwerk, zijn er nog een aantal andere reclameposter in opdracht voor Olivetti door Giovanni gemaakt. Om een wat completer beeld te geven van Giovanni en zijn manier van werken, heb ik ze hieronder toegevoegd. Twee van onderstaande kunstwerken zijn in het Italiaans en de ander is nogmaals in het Nederlands.

![andere kunstwerken](/Img/3kunstwerken.png)


## Mijn eigen visie op het kunstwerk:
Na deze gehele geschiedenis van zowel heet kunstwerk zelf, als de opdrachtgever en de maker te hebben uitgezocht, ben ik tot een bepaalde conclusie gekomen. Wanneer het kunstwerk op zichzelf staat en hier geen verdere uitleg bij gegeven wordt, zie je als kijker overduidelijk een huis met verschillende kamers en huishoudelijke artikelen. Echter valt de typemachine niet heel erg op. Daarnaast wist ik niet zo goed, wat voor animaties ik met de typemachine zou moeten doen en heb toen besloten het verhaal achter het kunstwerk aan te passen en mijn eigen visie hierop te geven. 

Mij leek het vanaf begin af aan al een leuk idee om de blaadjes die op het kunstwerk zijn afgebeeld, als het ware te laten wegvliegen wanneer erop geklikt wordt. Nu was er een kort moment dat ik die blaadjes echt helemaal uit het strakke rechthoek wou laten vliegen, echter heb ik met de mobiele versie in mijn achterhoofd uiteindelijk besloten dit niet te doen. 


Het kunstwerk kun je al het ware indelen in allerlei verschillende kamers:
- Het Rode vlak = De slaapkamer
- Het lichtgroene vlak = De gang/hal
- Het blauwe vlak = De studeerkamer
- Het zwarte vlak  = De tuin
- Het goude vlak = Deur/ramen
- Het donkergroene vlak: De woonkamer
- Het gemixte kleuren vlak = Een schilderij



![Mijn kunstwerk](/Img/Eigenversie.png)




Functies die ik heb gebruikt:




Aanpassingen en toevoegingen aan het originele kunstwerk:
-	Een lichtknop in het lichtgroene vlak.
-	Een zwarte blak links bovenin zodat de lamp niet in het niets hangt. 
-	De boot wijst de andere kant op.
-	Meerdere blaadjes toegevoegd op het zwarte vlak.
-	De zin “Een schrijfmachine in ieder huis” veranderd naar “Een plantje in ieder huis”.
-	De zin Olivetti Lettera 22 vervangen voor een extra kamer in het ‘huis’.



Automatische en oneindige animaties:
-	De klok
-	De vis

Mijn hover animaties:
-	Het lichtknopje
-	De 3 ‘ramen’ rechts bovenin
-	De vis

Mijn click animaties:
-	De blaadjes
-	Het lichtknopje

![Mijn kunstwerk invert](/Img/Invert.png)

De toetsenbord animaties:
-	De boot
-	De 3, 6 en 9 van de klok
-	De 3 ‘ramen’ rechts bovenin

Mijn nog niet uitgevoerde ideeën:
-	De vis die echt uit zijn kom springt daar in de lucht een salto doet en weer in zijn kom belandt.
-	De lamp die zachtjes heen en weer zou bewegen, alsof er bijvoorbeeld een raam open staat.
-	Het gebruiken van een dubbele keyCode 
-	De cijfers 3, 6 en 9 in de klok groter laten worden wanneer er op die toetsen wordt geklikt.
-	Het constant laten draaien van de wijzers van de klok.
-	Het verder uitbreiden van het ‘huis’ in de desktopversie.


Bovenstaande ideeën zijn helaas niet uitgevoerd, door een combinatie van te weinig kennis en te weinig tijd om deze kennis op te doen. 


Hoe zie ik alle animaties op mobiel terug:
Of hoe had ik dat in gedachte:


Conclusie:
Ik ben over het algemeen tevreden over wat ik uiteindelijk neer heb kunnen zetten. Ik heb in een ruime 3 weken tijd super veel nieuwe dingen geleerd. 


Toch denk ik dat ik er met iets meer tijd veel meer uit had kunnen halen. Dat ik al mijn ideeën niet mijn mobiele versie nog bijvoorbeeld nog niet optimaal werkt, vind ik jammer. 

Ik ben mezelf echt tegen gekomen bij mijn manier van werken. Ik heb van tevoren bijvoorbeeld niet concreet opgezocht wat de basis HTML, CSS en Javascript codes zijn en wat de woorden in die code precies betekenen. Dit heeft mij later wel veel tijd gekost. Wanneer ik een nieuwe code had toegevoegd, om daarmee een bepaalde animatie te genereren en dit op dat moment niet werkte. Wist ik niet wat er precies fout was aan de code en dus ook niet hoe ik dit moest oplossen. Daarnaast was alles qua code nieuw voor mij, waardoor ik he heel lastig vond om specifiek te kunnen benoemen wat ik op dat moment niet snapte. Ik snapte namelijk letterlijk niet wat ik niet snapte.

Ik ben toen vooral gaan kijken naar de kunstwerken met animaties van mijn klasgenoten, om via code die wel al goed in elkaar zat, mezelf te leren hoe ik dit naar mijn eigen kunstwerk kon vertalen.

Hoewel dit ook soms nog vrij lastig was, vond ik het wel heel fijn om code met daarnaast een werkend voorbeeld te zien. Op internet zoeken vond ik dus ook vrij lastig. Dit aangezien ik dus niet specifiek wist wat ik fout deed of niet snapte en er zo veel informatie op internet staat, dat ik soms door de bomen het bos niet meer zag.


Eigen beoordeling:

Als je het hebt over experimenteren, was eigenlijk deze hele opdracht voor mij een experiment. Elke functie die mijn kunstwerk nu op het web heeft was voor mij nieuw. Zelf het online krijgen van mijn gemaakte SVG was een opgave op zich. 

 
Bronnen:
https://en.wikipedia.org/wiki/Olivetti_Lettera_22
https://en.wikipedia.org/wiki/Giovanni_Pintori
https://nl.wikipedia.org/wiki/Olivetti
 


